

# INTRODUZIONE AL DIRITTO 3

[TOC]

# Sovranità stato Contemporaneo e Ordinamento internazionale

Si parte avendo come preconcetto la transizione fatta da **Stato liberale di diritto** a **Stato contemporaneo** descritta nel precedente capitolo. A partire dal XX secolo c'è stata quindi una messa in discussione della **sovranità esterna.** 

Quindi una progressiva limitazione alla potenza dello Stato, proprio per questo la suddetta forma di stato viene chiamata **STATO COSTITUZIONALE APERTO**

<hr>

La  messa in atto dell'ordinamento giuridico **COSTITUZIONALE APERTO** ha definito un processo di ridefinizione delle caratteristiche dello stato.

Lo **sviluppo del livello internazionale** è frutto di 2 fenomeni particolari(XX secolo):

- **Accorciarsi delle distanze grazie al progresso tecnico**
- **Deflagrarsi di guerre devastanti**

Fu chiaro che il principio di sovranità, interpretato in modo assoluto come non ingerenza costituiva fu un ostacolo in questa direzione. Si sentiva un bisogno di evoluzione, e quindi i Governi compresero il bisogno di un controllo reciproco tra Stati aggiunto ad un incentivazione dei commerci.

1. Da **ORDINE INTERNAZIONALE**: attività, strumenti e comportamenti che regolano gli stati nei loro rapporti. Esso era uno degli aspetti consequenziali della sovranità esterna.

2. a **ORDINAMENTO INTERNAZIONALE**: Ordinamento giuridico dove la pluri soggettività è rappresentata dagli stati.

Nascita dopo la 1° guerra mondiale della **Società delle Nazioni**, per volontà degli Stati Uniti alcuni paesi compresa L'Italia la costituirono con lo scopo di prevenire i conflitti armati e garantire e promuovere il benessere dei popoli. Venne però alla fine Screditata dal fatto che il paese promotore  gli USA non divennero mai membri indebolita dalle defezioni della Germania.

Di fatto la **SOCIETA' DELLE NAZIONI** fu il prototipo su cui è successivamente nata l'**Organizzazione delle Nazioni Unite**



## CARATTERIZZAZIONE DELLE ORGANIZZAZIONI INTERNAZIONALI

Nuovo ordinamento internazionale basato sull'individuazione di rapporti stabili tra stati fondati sul **Diritto Internazionale pattizio**. Ovvero su trattati internazionali che creando istituzioni di natura politica o economica, vincolano gli Stati verso interessi e obiettivi comuni:

- **Sicurezza militare** 
- **Condizioni più vantaggiose di scambio economico**
- **Tutela dell'ambiente**
- **Regolazione delle transazioni finanziarie**

<hr> 

Per avviare un interazione da parte di 2 nazioni che vogliono organizzare un patto esistono dei costrutti particolari:

- **Trattati**
- **Istituzioni**

Per mettere in pratica l'utilizzo di questi 2 strumenti però gli stati devono seguire delle regole di conformità e soprattutto devono cedere parte della loro sovranità

Il Diritto Internazionale si suddivide in:

- **GENERALE:** Si applica a tutti gli stati del mondo, esso consiste in Regole sulle relazioni tra stati.

- **PATTIZZIO:** Nasce dai trattati internazionali, che vincolano gli Stati verso interessi e obiettivi comuni.

> **Soft Law** (norme prive di un efficacia vincolante diretta), Leggi che non prevedono sanzioni in caso del loro mancato rispetto.

*****

In generale le organizzazioni internazionali si dividono in:

- Organizzazioni a **carattere mondiale**: a cui partecipano tutti gli stati
- Organizzazioni a **carattere regionale**: fanno parte Stati di una specifica Area

Entrambe le categorie sono accomunate dal fatto che si tratta di enti dotati di personalità giuridica, creati dagli Stati stessi tramite accordi di diritto internazionale, i quali ne prevedono, accanto alle funzioni e agli obiettivi, anche gli organi.

*****



# Organizzazione delle Nazioni Unite(ONU)

La organizzazione internazionale a carattere mondiale più importante è **l'ONU**:

> Nata subito dopo la fine della Seconda guerra mondiale dalla volontà di 51 paesi oggi conta 193 membri: ne fanno parte praticamente tutti gli Stati indipendenti del mondo.

Gli **ambiti dell'ONU** al giorno d'oggi riguardano:

- **Sicurezza**
- **Pace**
- **Questioni ambientali**
- **Condizioni di vita dignitose**
- **Sostegno ai soggetti deboli**
- **Protezione individui**

Sono istituite dall'ONU:

- WTO World trade Organization
- UNESCO United Nations Education Scientific and Cultural Organization
- FAO Food and Agricultural Organization
- ICCP Internation Climate Change Partnership



Per Assicurarsi di arrivare a raggiungere il completamento delle proprie finalità **l'ONU si compone di diverse sottosezioni:**

- **Assemblea Generale** (Parlamento)
- **Consiglio di Sicurezza** (Organo Esecutivo)
- **Consiglio Economico e Sociale** (Questioni Economiche e Sociali)
- **Segretariato** (Direzione dell'ONU)
- **Corte Internazionale di giustizia** (ARBITRO)
- **Corte Penale Internazionale** (Processi di Norimberga)
- **Banca Mondiale** (STONKS)
- **Fondo Monetario Internazionale **(qualcuno ha 73 centesimi?)
- **Organizzazione Mondiale del Commercio** ()
- **Organizzazione per la cooperazione e lo sviluppo Economico**

<hr>

### ASSEMBLEA GENERALE

Organo di garanzia del principio di **UGUAGLIANZA TRA STATI**.

Ogni stato membro dell'unione Europea è rappresentato nell'**ASSEMBLEA GENERALE**, una sorta di plenaria che viene convocata regolarmente per discutere le linee generali di indirizzo. Il fine principale di tali riunioni non avendo l'ONU potere legislativo è l'approvazione di raccomandazioni.

<hr>

### CONSIGLIO DI SICUREZZA (ha più poteri dell'AG)

I principio del **Concerto tra stati** si manifesta nel **CONSIGLIO DI SICUREZZA (ORGANO ESECUTIVO)**, 10 dei 15 rappresentanti sono eletti ogni 2 anni. Gli altri sono componenti di diritto, essi dispongono del **diritto di veto**. Il consiglio di sicurezza può esprimere decisioni solo con il consenso dei componenti permanenti. 

I Componenti permanenti sono:

- **Cina** 
- **Francia**
- **Federazione Russa**
- **Regno unito** 
- **Stati Uniti**

Questo tipo di selezione in base agli accadimenti storici fa trapelare una profonda ferita nel concetto di uguaglianza e parità tra stati essendo intrisa di disparità.

Al consiglio spetta porre in essere le attività necessarie per mantenere la pace e la sicurezza internazionali

> Compresa l'organizzazione di missioni di pace, l'invio di propri contingenti per il mantenimento dell'ordine nei paesi teatri di conflitto, l'imposizione di sanzioni economiche e in extremis con azioni militari collettive

> L'Onu possiede i **Caschi Blu**, ovvero un armata disponibile agli stati in difficoltà, questo elemento dovrebbe servire a mantenere la pace attraverso l'interposizione dei contendenti.
>
> Di  fatto anche i caschi blu possiedono una loro nazionalità, per questo tante volte questi non funzionano proprio benissimo:
>
> -  eccidio di Srebrenica
> -  eccidio Ruandese. 
>
> Geograficamente non si possono avere diritti di veto su questioni "auto-interessate".
> Sul modello della società delle nazioni vengono istituite accanto all'organizzazione propria della nazioni unite si costituiscono società specializzate come l'associazione nazionale del lavoro
>
> - L'Unicef
> - L'Unesco
> - FAO (ha sede nel palazzo che doveva ospitare l'istituzione contro l'africa italiana)

<hr>

### CONSIGLIO ECONOMICO E SOCIALE

L'organo che coordina l'attività economica e sociale dell'ONU. Composto da 54 Stati membri con mandato Triennale

<hr>

### SEGRETARIATO

il **SEGRETARIATO** si occupa di far funzionare l'ONU, al suo Vertice c'è il Segretario generale che rappresenta l'intera organizzazione.

Antonio Gutierrez

<hr>

### CORTE INTERNAZIONALE DI GIUSTIZIA

L'organizzazione internazionale non dispone *teoricamente* di potere giurisdizionale, esiste però la **CORTE INTERNAZIONALE DI GIUSTIZIA**, essa da vita ad un succedaneo di stato, uno pseudo-stato. 

Esso ha sede all'AJA, se 2 stati controbattono tra di loro su un problema i 2 arbitrati possono decidere di coinvolgere un arbitro imparziale, che in questo caso saranno i 15 giudici che siedono nella CORTE.

>  L'accordo tra Italia e Tunisia per il confine di pesca tra Tunisia e Sicilia può essere un esempio , si potrebbe intervenire per giudicare e risolvere il problema attraverso l'utilizzo di un arbitro. 

> L'esempio classico è quello delle isole "Aland", che hanno creato controverse tra Finlandia e Svezia, perché esistono 2 culture all'interno di essa. Provincia finlandese di lingua e cultura svedese.

<hr>

### CORTE PENALE INTERNAZIONALE

Si sviluppò negli anni l'idea che il diritto internazionale avesse come compito la **Difesa dei diritti umani** attraverso meccanismi di sorveglianza reciproca tra Stati che non consentissero l'ingerenza nei rapporti tra Stati e i loro cittadini.

> In quel periodo grazie alla forza codificatrice dell'ONU nacque il **reato di Genocidio**, e sempre in quel periodo si tennero i primi processi penali internazionali contro capi e funzionari imputati di crimini di guerra o contro l'umanità.

> Dopo la conclusione della Seconda guerra mondiale si crearono dei tribunali Penali internazionali per punire non solo le azioni di interi stati ma anche l'azione di singole persone all'interno di essi, per questo, passando per la costituzione di tribunali creati ad Hoc come quello di Norimberga e quello di Tokyo, si arrivò alla costituzione di una corte penale internazionale permanente che avesse giurisdizione su crimini di guerra e contro l'umanità, compreso il reato di genocidio.

Attualmente 123 paesi hanno aderito alla **CORTE PENALE INTERNAZIONALE**, che, dal 2002  accoglie all'Aja i giudizi ad essa sottoposti dai governi firmatari e dal Consiglio di sicurezza delle Nazioni Unite. Essa può agire d'ufficio per condannare singole persone.

> Per esempio, se un direttore di politica statale compie un reato verso una popolazione quello indicato per scontare le colpe è lo stato e non lo stesso individuo, a solvere questa ambiguità esiste questo organo che va a condannare il crimine contro l'umanità, per esempio il genocidio.

<hr>

### FONDO MONETARIO INTERNAZIONALE E BANCA MONDIALE

> La fine della Seconda guerra mondiale ebbe effetti anche sui rapporti di natura economica tra gli Stati. Mentre la guerra volgeva al termine, i delegati di tutti i paesi alleati, compresa l'Unione Sovietica, pensarono che fosse venuto il tempo di approntare strumenti internazionali che non solo garantissero la pace, ma anche la stabilità degli scambi monetari. Si incontrarono nell'estate del 1944 a **Breton Woods**, firmando gli omonimi accordi, che prevedono la costituzione di un **Fondo monetario internazionale e della Banca Mondiale.**

La  **BANCA MONDIALE**, nata con lo scopo di contribuire alla ripresa del sistema produttivo dopo la Seconda guerra mondiale, oggi agisce nella direzione di aiutare i paesi emergenti.

il **FONDO MONETARIO INTERNAZIONALE** ha l'obiettivo di promuovere la cooperazione monetaria internazionale e la stabilizzazione dei cambi.

> Il sistema di Breton Woods però vacillò con la crisi petrolifera americana del 1971, quando gli Stati uniti annunciarono la sospensione della convertibilità del dollaro in oro: essa aveva consentito alla moneta statunitense di fungere da valore di base per la fissazione di valute.

A seguito della crisi petrolifera del 71 il **FMI ha modificato la sua missione**: al centro della sua attività si trova oggi la 

- **concessione di prestiti agli Stati in caso di Squilibrio** della bilancia dei pagamenti
- **ristrutturazione del debito estero degli Stati**. 

I Suoi interventi, come hanno sperimentato anche alcuni paesi europei a seguito della crisi del 2008 sono accompagnati da piani di aggiustamento strutturale. Come condizioni per ottenere prestiti o condizioni più favorevoli per il rimborso del debito, determinando una forma di **condizionalità assai problematica,** in quanto contribuisce a svuotare la sovranità degli Stati e con essa il principio democratico.

<hr>

### ORGANIZZAZIONE MONDIALE DEL COMMERCIO

Istituita nel 1995 sulla base del preesistente accordo generale sulle tariffe doganali e sul commercio che, a partire dal 1947, aveva gettato le basi per la liberalizzazione degli scambi commerciali internazionali, rappresenta l'ordinamento giuridico del commercio internazionale.

L'OMC è quindi il **luogo in cui si discutono gli aspetti giuridici del commercio internazionale**, col fine di addivenire a un sempre più agevole scambio di beni e servizi a livello mondiale e di risolvere le eventuali controversie internazionali sul commercio.

> Quasi tutti gli Stati ne fanno parte (l'Italia, come tutti i paesi membri dell'uno). e tutti partecipano ai suoi organi interni: la Conferenza dei ministri, che si riunisce ogni 2 anni per discutere le linee guida; il Consiglio generale, che assicura il funzionamento tra una Conferenza dei ministri e l'altra e che funge da organo di vigilanza delle politiche commerciali e di risoluzione delle controversie; il Segretariato generale, al cui vertice sta il direttore generale, che svolge i compiti amministrativi necessari al funzionamento dell'organizzazione.

<hr>

Accanto alle organizzazioni internazionali a carattere globale e con obiettivi generali, vi sono poi organizzazioni sempre a tendenza globale ma con obiettivi molto più specifici, che possono andare dalla costruzione di una rete collaborativa delle forze di polizia internazionali, come l'INTERPOL alle organizzazioni per la creazione di manifestazioni sportive.



# Organizzazioni internazionali a carattere regionale

Le **ORGANIZZAZIONI INTERNAZIONALI** a carattere regionale, come si è già accennato, riuniscono **sotto obiettivi comuni**, più o meno ampi  e di varia natura: 

- *Politici* 
- *economici*
- *culturali*
-  *etc.*

**Stati che appartengono a una medesima area geografica.**

> Es:

- **UNIONE EUROPEA**
- **CONSIGLIO D'EUROPA**
- **ACCORDO PER IL LIBERO COMMERCIO NAFTA**

La più importante tra le **organizzazioni internazionali regionali** è l'Unione Europea essa costituisce anche una **figura intermedia tra un organizzazione internazionale e uno stato federale.**


$$
(Org.\space Intern.\space Regionale)--------(Unione\space Europea)---(Stato\space Federale)
$$


Generalmente parlando di Enti si va a classificare questi come in una categoria particolare, l'unione europea è esterna a questa concezione dato che è caratteristica. 

<hr>



# L'Unione Europea 

L'ordinamento giuridico europeo può essere classificato come **ORDINAMENTO SOVRANAZIONALE**, in quanto la cooperazione tra stati membri avviene ad un livello più stretto e meno occasionale di quanto accada con i normali strumenti di diritto internazionale.

Il processo di integrazione europea si è messo in moto fin dalla fine della seconda guerra mondiale, nel:

- 1951 Trattato istitutivo della Comunità europea del carbone e dell'acciaio (**CECA**)

- 1957 Trattato istitutivo della Comunità Economica Europea (**CEE**)
- 1957 Trattato istitutivo della Comunità Europea per l'energia Atomica (**EURATOM**)

Questi trattati influenzano ogni aspetto dell'economia e socialità europea.

> Esempio di Manifesto di Ventotene che lamentava l'eccessiva sovranità degli stati in guerra

L'ordinamento comunitario ha però successivamente subìto importanti trasformazioni attraverso la giurisprudenza della corte di Giustizia e le modifiche apportate ai trattati, al punto che 

*"**I** **vincoli che legano gli Stati membri sono ormai ben più stretti di quelli presenti tra i componenti di una Confederazione.**"*

Da un lato la **Corte di Giustizia** ha affermato la "primazia" del diritto europeo *self-executing* nelle materie devolute alla Comunità sul diritto, anche di livello costituzionale, degli Stati membri.

**La Corte ha anche affermato la propria competenza a sindacare il rispetto del diritto europeo** da parte degli Stati membri, acquisendo così funzioni ben più ampie di quelle affidatele dai trattati e operando, di fatto, come una vera e propria corte costituzionale.

Atto unico europeo del 1986 e Trattato di Maastricht sull'Unione europea del 1992  hanno **AMPLIATO NOTEVOLMENTE LE COMPETENZE ORIGINARIE**, estendendole anche alla

- Politica estera e di difesa comune
- Sviluppo di una stretta collaborazione nel settore della giustizia e degli affari interni 
- Creazione di una moneta unica e alla istituzione di una cittadinanza europea.

> Nel 1999 è stato proclamata, a integrazione dai trattati anche una **Carta dei diritti fondamentali dell'unione Europea**
>
> Questa è diventata vincolante solo dopo il trattato di Lisbona, a livello istituzionale, a seguito delle modifiche ai Trattati, nell'ambito del Consiglio è stato esteso l'uso del voto a maggioranza qualificata e sono stati ampliati i poteri di decisione del **Parlamento europeo**, eletto a suffragio universale e diretto dai cittadini. E' stato creato un Comitato delle regioni che, benché dotato di poteri unicamente consultivi, contribuisce a dare rilievo istituzionale a livello europeo alle articolazioni interne agli stati membri.

> **LISTA TRATTATI EUROPEI**
>
> - Trattato CECA
> - Trattato CEE
> - Trattato Euroatom
> - Trattato di Fusione
> - Atto unico Europeo
> - Trattato sull'Unione Europea (Maastricht)
> - Trattato di Amsterdam
> - Trattato di Nizza
> - Trattato per costituzione dell'Europa
> - Trattato di Lisbona



Alla fine degli anni 90 ha preso avvio un ampio dibattito sull'approvazione di una costituzione europea, che non ha ancora visto la luce. In seguito al tentativo fallito, di adottare il "Trattato che adotta una Costituzione per l'Europa", il 1° dicembre 2009 è entrato in vigore il **Trattato di Lisbona**, esso contiene molte norme già contenute nel progetto della costituzione europea ma esclude alcuni controversi punti.

Per effetto del Trattato di Lisbona, le norme sull'Unione Europea sono distribuiti in 2 diversi atti:

- **TFUE** (Trattato funzionamento unione europea)
  Ex- Trattato sulla comunità europea (TCE)

  Contiene:

  - le regole di funzionamento di vari organi
  - la disciplina del mercato interno
  - etc
  
- **TUE** (Trattato unione Europea)
  Stabilisce i principi e le norme fondamentali dell'Unione Europea



Il trattato internazionale comporta l'accordo di tutte le funzioni.

> La Grecia non vuole la Macedonia in unione europea, ma rievoca un nome che indica una parte della Grecia.
> Stesso vale il rapporto che la Turchia ha con Cipro, che vuole far domanda per entrare nell'Unione. Se si va a Cipro, la parte nord è occupata da parte delle truppe turche.

**Tutto nell'unione europea è regolato da trattati.**

Dallo stato federale si esce sempre per implosione dello stato federale stesso, non si può uscire dallo stato federale liberamente.

Attualmente l'UE è composta da 27 membri, però è stato un lungo processo di aggregazione da parte degli stati.

| Anno | Paesi                                                        |
| ---- | ------------------------------------------------------------ |
| 1952 | Belgio, Francia, Germania, Italia, Lussemburgo, Paesi Bassi  |
| 1973 | Danimarca, Irlanda, Regno Unito                              |
| 1981 | Grecia                                                       |
| 1986 | Portogallo, Spagna                                           |
| 1995 | Austria, Finlandia, Svezia                                   |
| 2004 | Cipro, Estonia, Lettonia, Lituania, Malta, Polonia, Repubblica Ceca, Slovacchia, Slovenia, Ungheria |
| 2007 | Bulgaria, Romania                                            |
| 2013 | Croazia                                                      |

> All'interno dell'unione europea gli stati componenti conservano un componente decisivo. In Italia quando si deve fare qualcosa di non gradito si usa attribuire il dovere all'unione europea. Le decisioni dell'unione europea sono assunte dagli stati membri dell'unione europea.

> La Cancelliera Merkel è titolare di un organo federale e l'ente non è equivalente non avendo oneri decisionali. IL vero presidente dell'Europa

<hr>

Le Funzioni dell'unione europea derivano dai trattati, gli stati con i trattati trasferiscono le proprie funzioni all'unione europea, questo avviene di comune accordo tra gli stati. TUTTI devono essere d'accordo per l'istituzione di un trattato:

> ESEMPIO: Introduciamo una nuova politica fiscale per l'Europa di modo che ci sia un mercato unico, in concorrenza pseudo-perfetta.
> Bisogna però contare i diversi regimi fiscali in Europa, si deve proporre una politica fiscale unica in Europa, se la cosa dovrebbe finire per realizzarsi ci sarebbe bisogno di un accordo da parte di tutti gli stati per modificare il trattato.

Questo tipo di aspetto ci ricorda la natura di **STATO dell'unione Europea**

> ESEMPIO su moodle del trattato sul funzionamento dell'unione europea, il testo ufficiale

Articolo dai 2 al 4 decidono le competenze esclusive dell'unione

**COMPETENZA ESCLUSIVA**: SOLAMENTE l'unione può legiferare sulla suddetta materia.

**COMPETENZA CONCORRENTE** alla tedesca che significa che gli stati possono legiferare in una certa materia finché l'UE non può legiferare.

> Per esempio all'articolo 3
>
> Regole di concorrenza all'interno del mercato interno impedendo aiuti di stato, barriere doganali e vantaggi di uno stato che salva le imprese.

> Lo Stato una volta si faceva carico del fallimento di un impresa per aiutarla a ristabilirsi. ALITALIA DIO CARO NON E' POSSIBILE COME SI FA'. 

> Anni 80 90 Europa a diverse velocità: più è il numero di stati appartenenti all'unione, più sono le velocità economiche dell'unione.

> ART 4 comma 2



# Gli ORGANI dell'Unione Europea

L'Unione europea agisce, nella maggior parte degli ambiti di competenza dell'unione, secondo il metodo comunitario, vale a dire le decisioni vengono assunte non all'unanimità ma a maggioranze variamente modificate.

Il metodo definito "intergovernativo", ossia quello che richiede un consenso unanime, viene invece mantenuto per pochi settori, come politica estera e sicurezza comune.

Gli **ORGANI** dell'unione europea sono:

- **IL CONSIGLIO EUROPEO**
- **IL CONSIGLIO DELL'UNIONE EUROPEA**
- **LA COMMISSIONE**
- **IL PARLAMENTO**
- **LA CORTE DI GIUSTIZIA**
- **BANCA CENTRALE EUROPEA**
- **CORTE DEI CONTI EUROPEA**

<hr>

## IL CONSIGLIO EUROPEO

Esso riunisce i capi di Stato o di governo, a seconda della forma di governo dei diversi paesi, che assistiti dai ministri degli esteri e da un membro della commissione, decidono periodicamente le **linee di indirizzo delle politiche europee.** 

In Breve il Consiglio, tra le istituzioni europee è quello che definisce gli orientamenti e le priorità politiche generali dell'unione. E' l'unione degli stati, Formato da 26 persone, dove ogni stato manda il proprio capo di stato o di governo, sulla base della forma di governo dello stato. 

> Esso fu creato nel 1974 come sede informale di incontro e discussione dei capi di Stato e di Governo. IL Trattato di Maastricht ne ha riconosciuto lo status formale, mentre quello di Lisbona lo ha reso una delle istituzioni dell'Unione.

<hr>


## CONSIGLIO DELL'UNIONE EUROPEA (Big pipo perché decide)

**Dove siedono i ministri degli Stati membri, in base alle questioni all'ordine del giorno**. 

> Ad esempio, se all'ordine del giorno vi sono le politiche ambientali, parteciperanno i ministri dell'ambiente.

Diversamente dal Consiglio Europeo esso non decide per consenso, ossia **le decisioni non vengono assunte sulla base di un consenso implicito** laddove non vi siano obiezioni o contrarietà manifeste, ma richiedono normalmente una maggioranza qualificata con voto ponderato calcolato sulla base del numero di paesi e della popolazione che essi esprimono (Bisogna mettersi d'accordo in 27). Esiste di fatto in questo organo il voto ponderato, ogni voto ha un peso diverso. Si dà un vantaggio agli stati più deboli.

> OH RAGA BIRRETTA?. Se qualcuno è contrario la cosa non si fa

Il Consiglio dell'UE: 

- Approva la legislazione europea, insieme con il Parlamento
- Coordina le politiche economiche degli Stati membri
- Firma accordi tra l'unione e paesi terzi
- Approva il bilancio dell'unione
- Elabora la politica estera e di difesa dell'unione  
- Coordina la cooperazione fra i tribunali e le forze di polizia nazionali dei paesi membri.

<hr>


## PARLAMENTO EUROPEO

Definisce l'UE come un unione di popoli.

In poche parole il Parlamento Europeo condivide il potere legislativo e il potere di approvazione del bilancio con il consiglio dell'unione europea

E' eletto da 27 corpi elettorali, si elegge nei propri stati il ministro e con la propria metodologia. Esso è infatti composto da membri eletti a suffragio universale e diretto dai popoli degli Stati membri per un mandato quinquennale. 

Si presentano alle elezioni partiti nazionali. Il Parlamento europeo in questa prospettiva è una grande unione di stati. In Tanti paesi le elezioni europee sono viste come un grande sondaggio.

Il Parlamento europeo si chiama così ma non è un parlamento. **Il parlamento europeo non fa le leggi**, le fa il consiglio dell'unione europea, e controlla la commissione sfiduciandola e approvando il bilancio. il vero governo dell'unione è il consiglio. 

<hr>

## COMMISSIONE EUROPEA

La **COMMISSIONE EUROPEA** è l'istituzione che rappresenta l'Unione europea poiché, pur essendo composta da un commissario per ogni Stato, i membri non rappresentano gli interessi dello Stato di provenienza, ma , in qualità di componenti della Commissione, rappresentano gli interessi generali dell'Unione.

Vero e proprio organo centrale (rappresenta il "governo") dell'unione è fatto da un presidente e 26 commissari che sono tutti cittadini di diversi stati dell'unione, ad ogni stato corrisponde un commissario. In unione europea il commissario italiano non deve necessariamente rappresentare lo stato italiano.

*"**La commissione è in un certo qual modo la componente del governo.**"*

In questo ministero europeo c'è un apparato di uffici al cui vertice c'è il commissario apposito:

- Commissario interno per la pesca
- Commissario interno per l'agricoltura

La rappresentanza è come per il governo. I 26 commissari sono rappresentanti della commissione nel suo complesso.

Apparato governativo è a Bruxelles, il palazzo della commissione è più grande dell'apparato del consiglio, "i commissari europei non fanno solo i commissari europei."

La commissione viene formata, sia con l'intervento degli stati che con il parlamento europeo, ogni 5 anni. Viene creato sotto operatività del consiglio europeo:

1. Ogni stato indica il nome del presidente della commissione. 
2. Una volta che è stato deciso il presidente si decidono i commissari
3. Una volta formata la commissione deve essere data la fiducia al parlamento europeo. 
4. Il Parlamento europeo può dare una mozione di censura alla commissione che perderà quindi la sua integrità e deve dimettersi.

> La commissione Santer si Dimette perchè non essendosi dimessa sarebbe stata approvata una mozione di sfiducia.

> Lessicalmente il Governo ha un significato di potere esecutivo,

> Il Secondo significato deriva dall'etimologia della parola governo ovvero di guida.  Il governo detta delle direzioni.

La commissione è un organo permanente che esprime la volontà dell'unione in se stessa, la commissione è custode dei trattati. E' infatti l'organo che vigila sul rispetto dei trattati da parte degli stati.

<hr>


## LA CORTE DI GIUSTIZIA

L'organo incaricato di interpretare il diritto dell'unione in maniera tale che la sua interpretazione nei paesi membri sia uniforme.

Ha anche funzioni di risoluzione delle controversie tra i governi degli Stati dell'unione e le sue istituzioni. 

Essa è costituita da un giudice per ciascuno Stato membro e si avvale di undici avocati generali che preparano le cause sottoposte poi al giudizio della Corte. 

Sia gli avvocati sia i giudici restano in carica per 6 anni, con mandato rinnovabile. La corte è Stata affiancata negli anni dal Tribunale composto da 47 giudici (fino al 2009 chiamato Tribunale di primo grado) che, occupandosi dei ricorsi ricevuti da persone private, fisiche o giuridiche e dei casi di concorrenza, ha alleggerito il lavoro della Corte , salvo poi la possibilità di ricorrere a essa in appello per motivi di diritto.

> Ad esempio il core business dell'unione europea era l'agricoltura. Legge economica applicata era sulla limitazione della produzione attraverso quote di produzione verso i paesi.
>
> Esempio delle quote latte europee. Se superi la quota limite di produzione devi distruggere il prodotto
>
> In Italia non si rispettarono le quote latte e si doveva distruggere il prodotto



## LA BANCA CENTRALE EUROPEA e CORTE DEI CONTI EUROPEA

E' l'istituzione competente a garantire, attraverso la politica monetaria europea, la stabilità dei prezzi e del valore dell'**Euro**. Le sue competenze sono particolarmente rilevanti per i paesi della così detta eurozona, cioè quelli che, adottando l'euro come moneta, hanno rinunciato alla propria sovranità monetaria. Si tratta di 19 dei 27 stati membri, tra essi anche l'Italia, come vedremo più avanti.



La corte dei conti europea verifica la regolarità dei bilanci dell'unione.



*****



## IL CONSIGLIO D'EUROPA E LA CONVENZION EUROPEA DEI DIRITTI DELL'UOMO



Nell'immediato secondo dopoguerra, quando sono state istituite le principali e già consolidate organizzazioni internazionali, degli Stati che stavano costruendo la comunità economica del Carbone e dell'Acciaio nel frattempo conducevano i negoziati per l'istituzione di un organizzazione a carattere regionale denominata **CONSIGLIO D'EUROPA**.

Nato con lo scopo di attuare un'unione più stretta fra i paesi membri per tutelare e promuovere gli ideali e i principi condivisi e per favorire il progresso economico e sociale mediante in particolare il sostegno a un'azione coordinata e comune nel campo economico, sociale, culturale, scientifico, giuridico e amministrativo, la tutela e lo sviluppo dei diritti dell'uomo e delle libertà fondamentali.

Oggi il consiglio che ha sede a Strasburgo è composto da 47 Stati. I suoi organi principali sono:

- **Comitato dei ministri**: che rappresenta l'organo decisionale ed è composto dai ministri degli esteri degli Stati membri o dai loro rappresentanti presso l'organizzazione
- **Assemblea parlamentare**, che riunisce rappresentanti di tutti Gli Stati designati dai Parlamentari nazionali
- **Corte europea dei diritti dell'uomo**: Essa è uno dei principali protagonisti di quella branca del diritto internazionale che si occupa della salvaguardia dei diritti umani e riceve migliaia di ricorsi ogni anno da parte di individui che lamentano la violazione dei diritti umani da parte degli Stati.
- **Congresso dei poteri locali e regionali**: Ha il compito di garantire una sede privilegiata di confronto tra le regioni e i comuni d'Europa
- **Commissario per i diritti umani**.
- **Segretario generale**: Designato dall'Assemblea parlamentare, è responsabile delle attività del Consiglio d'Europa.

Il Principale arma operativa del consiglio d'Europa è il **CEDU** (Convenzione europea per la salvaguardia dei diritti dell'uomo e delle libertà fondamentali). 

La convenzione è la prima che consente non solo agli stati ma anche agli individui di fare ricorso contro uno stato firmatario per violazione dei diritti in essa contenuti.

A Giudicare gli imputati sarà la **CORTE EUROPEA DEI DIRITTI DELL'UOMO**

> Caso in cui l'Italia è stata portata davanti alla corte dei diritti dell'uomo grazie alla durata eccessiva dei processi giurisdizionali, questo attenua il diritto al giudice.

> ART 13 esiste l'istituto della carcerazione preventiva, in attesa del giudizio definitivo



